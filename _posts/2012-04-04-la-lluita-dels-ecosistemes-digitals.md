---
layout: post
title: La lluita dels ecosistemes digitals
date: 2012-04-04 00:05
---
## Introducció
Com ja sabeu en el meu dia a dia laboral internet i les xarxes socials tenen un paper destacat. Tot i que fa poc que em guanyo la vida comunicant i relacionant-me a través de la xarxa, he tingut el temps suficient per adonar-me d’un canvi substancial de la xarxa que està passant avui mateix. Estem passant d’una xarxa oberta i interconnectada a plataformes digitals cada vegada més tancades i aïllades, m’explico.

Els orígens de la internet moderna es basava en intercanvi de continguts publicats en servidors públics. Això permetia que aquests continguts (correus electrònics, documents, llocs web, imatges, ...) fossin accessibles des de qualsevol punt d’accés a la xarxa, majoritàriament ordinadors de sobre taula. Dit amb altres paraules, internet era en el seu conjunt una plataforma oberta des de la que s’hi podia accedir a través de diferents portes (qualsevol navegador, qualsevol  gestor de correu, qualsevol gestor d’arxius, …).

Amb el temps la xarxa es fa més senzilla i qualsevol pot generar continguts al mateix moment que en consumeix. Aquest fenomen de capacitació de l’usuari mig es coneix com la web 2.0 en que les xarxes socials cobren un paper rellevant. Amb l’auge d’aquestes noves plataformes de publicació de continguts i l’augment dels punts d’accés (portàtils, smartphones, tauletes, televisió, …) internet viu un creixement exponencial.

## Plataformes digitals tancades
Actualment, <a title="Plataformas digitales emergentes y cultura abierta" href="http://nomada.blogs.com/jfreire/2012/01/plataformas-digitales-emergentes-y-cultura-abierta.html" target="_blank">reutilitzant la classificació d’en Juan Freire</a>, trobem tres** plataformes digitals (infraestructures a les que s’ofereixen servies) que estan emergint com els espais principals de producció de coneixement i interacció digital**:

* les **xarxes socials**
* els **serveis al núvol**
* **plataformes mòbils** 

Les plataformes digitals que concentren l’activitat a la xarxa actualment són tancades a diferència de les plataformes que formaven la internet original. Per posar un exemple a la internet original es podia enviar i rebre correus electrònics a qualsevol bústia amb independència de qui era el proveïdor del servei. Si teníem una bústia d’un proveïdor de correu (posem pel cas hotmail) podíem interactuar sense problemes amb qualsevol altre persona que disposes de correu electrònic sense preocupar-nos si el seu proveïdor de serveis es deia yahoo, google, terra, mixmail o fins i tot si tenies un servei de correu propi.

És paradigmàtic que amb l’evolució de la xarxa més enllà de l’ordinador de sobretaula, on tots tenim la capacitat de crear i compartir continguts, la organització d’aquesta es trobi cada vegada més en plataformes digitals tancades que es converteixen en **ecosistemes estranys, amb els que es fa difícil interactuar uns amb altres**.

## Algunes plataformes digitals
<table>
  <thead>
    <tr>
      <th>Name</th>
      <th>SO</th>
      <th>Web</th>
			<th>Mòbil</th>
			<th>TV</th>
			<th>Cloud</th>
			<th>Social</th>
			<th>Store</th>
    </tr>
  </thead>
  <tbody>
    <tr> 
      <td>Google</td>
			<td>Chrome OS</td>
			<td>Chrome</td>
			<td>Android</td>
			<td>Google TV</td>
			<td>Google Drive</td>
			<td>Google +</td>
			<td>Google Play</td>
    </tr>
		<tr>
      <td>Apple</td>
			<td>Mac OS</td>
			<td>Safari</td>
			<td>iOS</td>
			<td>Apple TV</td>
			<td>iCloud</td>
			<td>Twitter?</td>
			<td>iTunes</td>
    </tr>
		<tr>
      <td>Microsoft</td>
			<td>Windows</td>
			<td>Internet Explorer</td>
			<td>Windows Phone</td>
			<td>Xbox 360</td>
			<td>Skydrive</td>
			<td>Facebook</td>
			<td>Windows Marketplace </td>
    </tr>
		<tr>
      <td>Amazon</td>
			<td></td>
			<td></td>
			<td>Kindle</td>
			<td></td>
			<td>Web Services</td>
			<td>Amazon</td>
			<td>Amazon</td>
    </tr>
		<tr>
      <td>Open Source</td>
			<td>Ubuntu</td>
			<td>Mozilla</td>
			<td>Ubuntu</td>
			<td>Ubuntu</td>
			<td>Ubuntu One</td>
			<td></td>
			<td>Softwere Center</td>
    </tr>
  </tbody>
</table>

## Algunes idees
* La lluita del sistemes operatius dels anys 90 (Windows, Mac, Linux) es traslladarà definitivament a la xarxa?  
* Quins seran els propers ‘big players’?  
* Es reorientaran Android (Google), Apple (iOS) i Microsoft (Windows) cap a plataformes obertes?  
* Quan tardaran aquestes plataformes a oferir dispositius a canvi de ‘lligar-nos’ als seus ecosistemes?  
* Les companyies telefòniques han perdut la batalla i ho saben, la nova riquesa estar en oferir la millor plataforma de serveis.  
* Quan comprem un dispositiu (smartphone, TV, tablet, ordinador, ….) haurem de tenir molt en compte la plataforma amb la que ‘corren’ els altres dispositius dels que disposem per tal de no tenir problemes de comptabilitat.  
* Quan sortirà una alternativa real oberta a les xarxes socials actuals? o millor, una alternativa real oberta com a plataforma digital?  
* Com molt bé apunta Freire, han de ser els governs qui han de definir les regles del joc i garantir la mobilitat dels usuaris?  
* Han dit les productores de continguts la seva última paraula?  
* Quin paper jugarà Facebook? De moment està jugant al mateix equip que Microsoft, Skype i Spotify, però esdevindrà per ella mateixa una plataforma?  
