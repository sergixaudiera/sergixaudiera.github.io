---
layout: post
title: La mort a les xarxes socials
date: 2013-06-03 16:02 
---
Si les xarxes socials són un canal per comunicar-nos entre persones, com s'hauria de gestionar la defunció d'una persona en aquests entorns? Després de veure la segona temporada de Black Mirror, i el posterior necessari període de reflexió he decidit escriure el post.

En un moment en què molts de nosaltres tenim una presència activa a internet i a les xarxes socials, com a via per comunicar-nos amb el nostre entorn, la gestió d'aquests espais una vegada el titular es mort és complexa. Quins són els passos que s'haurien de seguir?

1- **detectar comptes oberts**: llistar i numerar tots els perfils que la persona tenia actius. Cal tenir en compte possibles perfils inactius en plataformes obsoletes. Fer una cerca amb el nom del difunt ens ajudarà.  
2- **com tracta cada xarxa la defunció**: les plataformes tenen protocols  sobre com es tracta la defunció d'un usuari. Hem de conèixer els protocols per a cada una de les plataformes que hem llistat en el punt anterior.  
3- **obtenir accés** si coneixem alguna contrasenya provar-la. En cas contrari intentarem accedir als perfils a través de la recuperació de contrasenyes. Si no coneixem cap contrasenya caldrà contactar directament amb les plataformes.  
4- **informar** en el perfil de la defunció de la persona.  
5- **exportar continguts**, per a cada plataforma haurem d'utilitzar una eina diferent. Segur que en el futur ens agradarà recordar els continguts generats.  
6- **tancar / protegir / transferir els perfils**. En casos de defunció s'aconsella a tancar el perfil. Hi ha plataformes que permeten que un perfil d'un usuari serveixi com a recordatori d'un difunt.  
