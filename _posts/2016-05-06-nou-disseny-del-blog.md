---
layout: post
title: Nou disseny del blog
date: 2016-05-06 14:15
categories: [pro]
---
M'agrada experimentar amb el disseny del blog. Avui estreno nova plantilla i aprofito per repassar els canvis que hi ha hagut des de 2007 en aquest espai.

El 2007 començo a escriure a **Fotolog**. Pels que no el coneixeu, era una xarxa on els usuaris podien compartir imatges acompanyades de text (un avant-passat d'**Instagram**). La personalització era mínima i els missatges publicats eren un recull d'idees sense relació, més enllà de qui les escrivia.

El 2009 decideixo crear un espai propi. L'eina escollida és **Wordpress** en un servidor propi i el domini *sofadecasa.es*. En aquest moment el blog agafa un caire més *professional*, escric sobre comunicació i marketing digital, amb l'objectiu d'aprofundir-ne el coneixement i relacionar-me amb professionals del sector.

El 2010 canvio el domini a *sergixaudiera.com*, per reforçar la marca personal i enllaçar de manera més senzilla amb la presència en altres espais.

![Captura de sergixaudiera.com a 20100501](/img/20160506_web_20100501.png)
<small>Captura de l'1 de gener de 2010</small>

El 2013 el blog es simplifca, canvia el gestor de continguts a **Jekyll**. Els continguts es guarden en fitxers **Markdown** pper simplificar el procés de crear còpies de seguretat i de canvi de servidor.

A partir d'aquest moment i fins ara, la tendència és la de simplificar el màxim possible els elements decoratius, per facilitar-ne de la lectura des de dispositius mòbils. 

![Captura de sergixaudiera.com a 20100501](/img/20160506_web_gif.gif)
