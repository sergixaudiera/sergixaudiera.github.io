---
layout: post
title: Tot esmorzant amb Miquel Duran
date: 2011-12-30 13:02
comments: true
categories: [notes]
---
A partir de l'esmorzar i la conversa que vaig compartir ahir amb en Miquel Duran vaig escriure-li un correu amb alguns dels temes que més interès m'havien despertat en els darrers mesos a la xarxa. Crec que compartir-ho al blog pot ser una bona manera de que aquestes idees guanyin uns segons en els pensaments de més persones.

Un dels invents que m'ha semblat més increïble en les darreres setmanes, va ser descobrir com a partir de material de rebuig (botelles de plàstic ja utilitzades) es pot fabricar de manera senzilla llum pels més desfavorits. A vegades la solució als nostres problemes la tenim molt a prop!

De les possibilitats que més interès m'ha despertat darrerament és la de connectar diferents plataformes i objectes. Una de les eines que més utilitzo i que millor em va per economitzar el temps és: <a title="IFTTT" href="https://ifttt.com/" target="_blank">If This Then That</a>. Aquesta eina permet enllaçar funcionalitats de diferents plataformes socials i programar accions entre elles.

Per exemple una de les 'receptes' amb més èxit és la de guardar en una carpeta de Dropbox cada una de les imatges que ens etiquetin a Facebook.

Una volta més a la idea de l<a title="Cap a l’internet de les coses i les persones" href="http://sergixaudiera.com/2011/internet-de-les-coses-i-les-persones/" target="_blank">'internet de les coses</a> és el que han fet els nois de Twine, un sensor i un programari  que permet programar diferents accions de manera molt senzilla. Us deixo el vídeo de la demostració perquè  valoreu vosaltres mateixos la utilitat d'aquesta eina.

<iframe src="http://www.kickstarter.com/projects/supermechanical/twine-listen-to-your-world-talk-to-the-internet/widget/video.html" frameborder="0" width="480px" height="410px"></iframe>

Finalment parlant del tema de les dades i el tractament d'aquestes li vaig poder presentar <a title="Google Refine" href="http://code.google.com/p/google-refine/" target="_blank">Google Refine</a>  per netejar i tractar grans volums de dades i <del>Needlebaseper obtenir o escrapejar dades publicades en diferents espais web</del> (ara ho fem directament amb llibraries python, gràcies a Google per tancar Needlebase).També us animo a tots els qui us interessi el treball i l'obtenció de coneixement a partir de les dades que us apunteu al grup <a title="Information Explorers" href="http://www.linkedin.com/groups?home=&amp;gid=3936488&amp;trk=anet_ug_hm" target="_blank">d'Information Explorers</a>.

L'intercanvi d'idees va servir per confirmar la percepció de que s'estan imposant unes noves habilitats interdisciplinaris més enllà del camp en el que estiguem treballant. Ell treballant en el camp de la investigació té necessitats funcionals molt similars a les que puguem tenir els que ens dediquem a la comunicació a internet, i inclús va comentar que algunes de les tècniques que es fan servir actualment estan inspirades en el funcionament de la xarxa.

Pel proper esmorzar tinc pendent aprofundir en Python i R.