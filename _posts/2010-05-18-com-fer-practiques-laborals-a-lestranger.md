---
layout: post
title: Com fer pràctiques laborals a l&#039;estranger
date: 2010-05-18 15:34
comments: true
categories: [fast]
---
<img src="http://farm5.static.flickr.com/4051/4618543278_501b34386c.jpg" alt="Becas Faro" width="500" height="355" />

Molts m'heu preguntat sobre la meva experiència a <a href="http://sergixaudiera.com/tag/we-are-social/">@WeAreSocial (Londres)</a> i com vaig trobar aquesta gran oportunitat, per tal d'evitar els *copy paste* de mails escric aquesta entrada per compartir públicament tota la informació.

Vaig estar de becari a Londres durant quatre mesos amb una beca faro. Aquestes beques van destinades a estudiants d'últim curs de carrera o recent graduats i permeten al beneficiari de realitzar pràctiques laborals a l'estranger amb una beca que varia segons la regió de destí. Les beques tenen àmbit Europeu, i es coneixen com a Leonardo da Vinci. Si no sou recent llicenciats ni en últim any de carrera podeu gaudir de les <a href="http://becasargo.es" >beques Argo</a>. L'entitat que les gestiona a l'estat espanyol és la fundació de la Universitat de Valladolid.

El primer que cal fer, doncs, sí es compleixen amb <a href="http://becasfaro.es" rel="nofollow">els requisits</a>, és registrar-se al portal de les beques. Per registrar-vos necessitareu tenir a mà les dades personals i de l'expedient acadèmic. També haureu d'escollir les regions del món que preferiu com a destí i completar un currículum, que cal redactar-lo en anglès (no cal dir que per aprofitar el màxim aquesta beca cal ja tenir un nivell bàsic de l'idioma del país de destí).

Una vegada registrats, ja es tindrà accés a la borsa d'ofertes amb les seves respectives condicions. Us podeu apuntar, però si com en el meu cas cap de les ofertes no us fa el pes no us preocupeu. Després de contactar amb les gestores de la beca (són molt amables) em van informar de que si jo pel meu compte trobava una empresa que es comprometés a complir els requisits de la beca no hi havia cap problema per la seva part. Quina empresa de qualsevol país d'arreu del mon no vol un becari que és beneficiari d'una beca i per tant no cal que el remuneri econòmicament? Aquí és el gran avantatge d'aquesta beca, si ets periodista pots contactar amb el NY times (per dir-ne un a l'atzar) i fer una proposta de l'estil, "Hola soc un recent llicenciat en periodisme que m'agradaria venir a treballar al vostre diari durant mig any i no cal que em pagueu" la resposta té una alta probabilitat de ser positiva.

Després un cop a l'empresa només cal omplir algun formulari de seguiment i d'aprofitament de manera trimestral des de la web de les beques i ja està.

Coses a tenir en compte:

- Guardeu tots els bitllets d'avió/bus ja que al acabar la beca us tornaran l'import.
- L'import de la beca és diferent segons el país de destí i sempre es paga en Euros. p.e. a Europa es paga 600€ al mes que en el seu moment a Londres em sortia per unes 575 lliures. Als Estats Units d'Amèrica es paguen 1200€ mensuals que passat a dòlars són algun més.
- L'estada mínima a l'empresa també depèn de la regió de destí
- Heu de trobar una persona dins l'empresa o organització de destí disposada a tutoritzar les pràctiques, bàsicament per omplir algun formulari i firmar la burocràcia. Intenteu que sigui enrotllada així ja tindreu un bon company a l'empresa.
- No tingueu por a les entrevistes via Skype
- Sobretot aprofiteu aquesta oportunitat, aquí Espanya pot ser una mica "excepcional", però a la resta d'Europa fer un "internship" a un país estranger és inclús obligatori

