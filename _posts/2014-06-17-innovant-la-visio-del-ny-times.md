---
layout: post
title: Innovant, la visió del NY Times
date: 2014-06-17 17:12
---
Pocs mitjans de comunicació tenen la rellevància del NY Times. És per aixó que quan es va filtrar l'informe intern d'innovació molts vam córrer a baixar-lo.

En el document hi trobem les línies mestre que seguirà el Times en els propers anys per adaptar el seu negoci al context digital. Enfocat als mitjans de comunicació, les idees de l'informe també serveixen a qualsevol negoci que vulgui sobreviure a la digitalització.

Tot seguit algunes de les idees que més m'han agradat.

## Fent créixer l'audiència
- Economia de l'atenció. Que els lectors ens dediquin atenció té un gran valor, per aconseguir-la cal creativitat. Hem de ser disruptius.  
- La portada del NY Times éss cada vegada menys rellevant. Canvia la manera d'accés a la informació, accedim a través de xarxes socials, recomanacions d'amics, buscadors.  
- Hem de fer un esforç per arribar a la nostra audiència. Utilitzen el concepte *Audience Development*, que consta de:  

	1. **Descobrir** com presentem i distribuïm els nostres continguts.  
	2. **Promoció** com fem visibles els nostres continguts.  
	3. **Connexió** com creem relacions bidireccionals amb els lectors.  

## Audience Development
- Nous mitjans com BuzzFeed o Huffington Post, tenen èxit gràcies a que tenen més present la digitalització en el seu nucli de negoci.  
- El Wall Street Journal ha creat *audience-engagement team*.  
- Des del Times es creu que: "un 3% de la gent que vol llegir el teu treball l'està veient".  
- Es recomana tenir una persona que lideri aquesta unitat, i que sigui el pont entra la redacció (generadors de continguts) i la part de negoci.  
- La gent de marketing i la redacció han de **col·laborar** en el seu dia a dia.  
- No hi ha una distribució de continguts digitals perfecte, s'ha d'experimentar i provar nous canals. La competència ha experimentat més en podem aprendre molt. Hem de seguir el que fan i ser creatius.  

## Discovery
- El Times genera més de 300 URLs cada dia.  
- La majoria de les históries passen desaparcebudes pels lectors. Tant a la web com a l'aplicació mòbil l'espai és reduït i s'ha de fer una selecció de les históries que hi surten.  
- Lectors que no visiten el Times esperen que arribem a ells a través de les xarxes socials i les alertes de correu.  
- El lector com a centre del periodisme (*reader-centric*).  
- El trànsit de la pàgina principal es redueix mes a mes. El trànsit a les pàgines de seccions és nul. El trànsit a les aplicacions mòbil, que són repliques del web també es redueix mes a mes.  
- Un bon exemple d'una nova eina de connectar amb els lectors són les alertes per correu. El nou sistema d'alertes arribar a 13.5 milions de persones, unes 12 vegades el nombre de subscriptors de la versió en paper.  
- **Oportunitat: evergreen** continguts atemporals. Per exemple receptes de cuina, guies de ciutats, o crítiques artístiques.  
	- En el món digital l'arxiu del NY Times és un dels grans avantatges respecte els competidors. Actualment hi ha 14,723,933 articles des de 1851, que poden ser *resurfaced* de diferents maneres. No pensem prou en l'arxiu, ja que estem massa concentrats en notícies i nous aspectes.  
	- Contingut d'alta qualitat del que tenim una llicència perpetua.   
	- Aquest tipus d'informació pot ser molt útil a l'hora de donar context a les notícies d'actualitat.  
	- Els continguts atemporals que es poden fer aflorar de nou s'organitzen per rellevància enlloc de la data de publicació.  
	- Les millors oportunitats es troben en temes on el Times tingui un bon coneixement, la informació no necessita estar actualitzada i la competència no ha saturat el mercat. Actualment museus, llibres i teatre, viatges i música seria més complicat.  
- **Experimentar** consisteix en aplicar un rigorós mètode científic per provar nous conceptes i canviar per tenir el màxim d'èxit possible. Així és com les principals empreses d'innovació digital, com Google o Amazon, treballen avui en dia. The Verge ha redissenyat el seu web 53 vegades en 2 anys. Els experiments han de ser:  
	- Ràpids i flexibles.  
	- Defineix objectius i mesuren el progrés en temps real.  
	- S'ha de valorar la gent que pren riscos enlloc de penalitzar-los.  
	- Hem d'aprendre dels experiments i compartir el que hem après.  
	- Intentar acabar amb els esforços inútils.  
	- Planifica la versió 2.0 dels projectes, normalment quan llancem un projecte ens aturem a la primera versió.  
	- Fer més fàcil que tothom pugui llançar i provar nous projectes. La nostra reputació no ha de ser excusa per aturar la iniciativa interna de nous projectes.  
- **Oportunitat: packaging**  
- Una col·lecció d'articles del NY Times ha estat la col·lecció més llegida de la història de Flipboard. No podem deixar que aplicacions de tercers s'aprofitin i treguin beneficis dels nostres continguts.  
- Les col·leccions, presentar d'una nova forma continguts relacionats per explicar una història. Ens convertim en curadors de continguts, a partir d'històries noves i de l'arxiu podem ajudar a explicar l'actualitat.  
- Si l'eina de col·leccions és prou intuïtiva fins i tot es pot obrir als lectors i que aquests puguin crear noves col·leccions a partir de l'arxiu del Times i compartir-les amb els seus coneguts.  
- Aquest tipus d'històries:
	- El continguts perennes són atractius per l'audiència si es presenten d'una manera elegant.   
	- Aquest treball arriba a una gran audiència sense estar a la portada.  
	- Fer-ho una vegada és complicat, per tant hem de crear un sistema replicable per tal de ser més eficients en l'elaboració d'aquestes.  
- **Oportunitat: personalization** és important ser capaços de mostrar al lector el que vol llegir.  
- Per exemple a un fan del basket li ensenyarem la crònica dels Knicks, enlloc de la crònica del partit de beisbol.   
- La personalització de continguts és una tendència a l'alça, per exemple l'aplicació Paper de Facebook.  
- Hi ha mitjans que adapten els continguts a mostrar en el seu web en funció de l'origen de la visita. Així no veurà la mateixa pàgina una persona que accedeix al web a través de Google, o una altre que arriba a través de Twitter o Facebook.  
- També es pot seguir en temps real les notícies més compartides a Twitter en cada moment i ensenyar-les al usuaris. Aquesta pràctica acostuma a oferir contingut rellevant al lector.  
- Actualment a la web hi ha les notícies relacionades que ofereixen al lector un llistat de continguts. Pensem que l'algoritme no és prou eficient, ja que les notícies que mostren no són rellevants pel lector. La causa principal és que l'equip de programadors que ha desenvolupat aquest algoritme no coneixen la naturalesa de la redacció.  
- Following button, perquè cada lector es pugui subscriure a temes.  

## Promotion
- Els redactors han de ser les primeres persones a promocionar els seus continguts a través de les xarxes socials.  
- A ProPublica cada editor es veu amb els especialistes de cerca, social i relacions públiques per definir l'estratègia de promoció de cada una de les històries que publica. Cada editor ha d'enviar la proposta de 5 tuits amb cada història abans de publicar-la.  
- La clau són les xarxes socials on el Times té 10 milions de subscripcions, encara queda marge de millora, ja que només el 10% de les visites provenen de les xarxes socials. A BuzzFeed el 60% de les visites provenen de xarxes socials.  
- L'impacte de les xarxes socials és fins millor per dispositius mòbils.  
- Seguiment en temps real del que més visitants atreu.  
- Metadades i etiquetes més detallades pels continguts. Pensant en primer lloc amb l'arxiu digital.  
- Només afegint data estructurada ha fet que immediatament s'incrementés un 52% el nombre de visites des de cercadors a l'apartat de receptes.  
- S'ha d'incorporar la promoció en el flux de treball. Per exemple en el Huffington Post una història no pot ser publicada a menys que tingui una foto, un titular optimitzat per buscadors, un tuit i un post a Facebook.  
- No oblidar les comparticions per e-mail, que representen un bon nombre visites.  
- **Oportunitat: institutional promotion** . El compte de Twitter està gestionat per la redacció. El Facebook és gestionat per l'àrea comercial. Això és un problema ja que l' *audience development* ha de ser una tasca conjunta de tota l'organització on hi hagi tots els departaments col·laborant.  
- Fins ara els esforços a xarxes socials eren per informar, s'ha d'implicar a la gent  i fer servir les xarxes socials per obtenir noves audiències.
- Hem de capturar més dades de les xarxes socials i explotar-les per coneixer millor què vol la nostra audiència.  
- **Oportunitat: front-line promotion** no instaurar regles sobre l'ús de xarxes socials als redactors, i confiar en el seu propi criteri.  
- La promoció de continguts ha d'estar més integrada en el treball del dia a dia dels editors.  
- Les història en primera persona a les xarxes socials dels redactors ajuden a fidelitzar l'audiència.  
- Buscar persones influents sobre la història que es publica i informar-los dels nous continguts que s'han generat, perquè ells puguin enllaçar-hi des dels seus perfils socials.  

## Connection
- Els lectors del Times són el valor més preuat.  
- El repte és connectar amb aquesta audiència, en més espais.  
- El primer pas és sentir-se més còmode en ensenyar les interioritats del Times als nostres lectors, i ensenyar com treballem.  
- La nostra audiència vol saber de les persones que estan darrera els continguts que es publiquen.  
- **Oportunitat: user-generated content** publicar continguts generats pels lectors, i corregits i verificats pels editors del Times. Molts competidors han ampliat el seu servei més enllà de ser un mitjà i han esdevingut plataformes de publicació.  
- **Oportunitat: events** no hi ha cap raó perquè l'espai que ocupen les xerrades TED amb entrades a 7,500$, no hagués pogut ser creat pel NY Times. "Una de les nostres grans preocupacions és que algú com el NY Times comenci un programa de conferències" diu un executiu del TED.  
- Capturar més dades dels nostres lectors i coneixer millor com es relacionen per tal de poder oferir un servei més ajustat al que volen.  


## Reforçant la nostra redacció
- Fa set anys la redacció impresa i la digital treballen de manera separada.  
- Ha d'augmentar la col·laboració interna entra departaments del NY Times.  
- Experiència d'usuari:  

<table>
<tr>
<td>Analítica</td>
<td>30 persones</td>
</tr>
<tr>
<td>Disseny digital</td>
<td>30 treballadors</td>
</tr>
<tr>
<td>Programadors</td>
<td>445 persones</td>
</tr>
<tr>
<td>Producte</td>
<td>120 persones</td>
</tr>
<tr>
<td>Recerca i desenvolupament</td>
<td>8 persones</td>
</tr>
</table>

- La redacció ha de treballar col·laborativament amb totes les unitats de l'equip d'experiència d'usuari.  
- Contractar persones que tinguin habilitats híbrides entre l'equip d'experiencia d'usuari. Fins i tot buscar aquest tipus d'habilitat entre les noves persones que s'incorporin a la redacció.  
- Barrejar a la redacció persones de les unitats d'experiència d'usuari, que redactors, programadors i analistes treballin de costat per tal de potenciar la seva feina.  
- Afavorir la mobilitat interna dels treballadors entre diferents departaments per aprendre i ensenyar habilitats a la resta de companys.  
- **Digital First**, el NY Times ha d'accelerar la transició d'un diari que també produeix continguts digitals, cap a una publicació digital que també imprimeix un diari.  
- Més d'un 75% dels ingressos encara provenen de l'edició impresa, i la majoria dels nostres redactors han estat tota la seva carrera desenvolupant habilitats per vendre més diaris.  
- Les persones amb millors habilitats digitals han abandonat el Times, perquè no s'han sentit prou valorats. Cal fer un canvi i començar a valorar més les persones amb aquestes habilitats.  
- Els treballadors digitals volen fer feines creatives.  
- Reconeixement per a les *estrelles* digitals que treballen al NY Times, com Mike Bostock, Mark Suppes, Chris Wiggins o Jeremy Ashkenas.  

