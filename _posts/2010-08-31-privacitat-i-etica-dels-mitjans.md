---
layout: post
title: Privacitat i ètica dels mitjans de comunicació
date: 2010-08-31 15:10
categories: [personal]
---
Darrerament hem pogut observar com diferents mitjans de comunicació han publicat fotos de víctimes d'accidents provinents de les xarxes socials, especialment de Facebook.

Aquest fet ens hauria de fer reflexionar sobre l'ètica del periodisme i  dels continguts que utiltiza per comercialitzar i generar negoci. Tots sabem, o hauriem de saber, dels perills i de la cessió de drets que realitzem en el moment que acceptem de carregar contingut personal en qualsevol xarxa social.

En el moment de 'pujar' els continguts hauríem de ser conscients que aquestes imatges poden ser utilitzades per la plataforma pel fi que aquesta desitji. Per exemple Facebook  podria utilitzar la nostra foto amb banyador o la de celebració de carnaval per una campanya de promoció internacional de la seva xarxa social, sense que nosaltres ho puguem impedir o dur a terme qualsevol acció legal.

Però on és l'ètica dels mitjans? És ètic publicar fotografies 'robades' de perfils personals sense que ni víctimes ni familiars tinguin res a dir-hi?

És per això que recomenaria una política rigorosa de publicació a internet i que coneguem els drets i la propietat d'aquests continguts. I potser, s'hauria de començar educar a la ciutadania per una òptima presència a la xarxa, per tal de que tots coneguem els riscos i perills que s'amaguen en aquest univers tan canviant.
