---
layout: post
title: La comunicació abans i després d Obama
date: 2008-12-17 18:00
---
La comunicació està vivint la seva pròpia edat renaixentista impulsada pels nous avenços tecnològics que doten d’una força, fins ara mai coneguda, a tots els habitants del nostre planeta.

**CHANGE** era l’eslògan del candidat demòcrata a la casa blanca Barack Obama durant la seva campanya presidencial. Més enllà del fet que va sortir guanyador, el fet més remarcable és que, molt ben assessorat, va aconseguir constatar a tots els nivells que el concepte comunicació del segle XXI era completament diferent del que havia estat al llarg de la història. Ens permetrem la llicència de centralitzar en la campanya d’Obama els canvis que s’han produït en la comunicació durant els darrers anys, pensem que si ve que alguns canvis ja era palpables a partir d’aquest fet cobren una importància i un rellançament molt important.

## Comunicació abans d’Obama (a.O.)
- El mitjà és el rei i l’audiència té el poder. Grans grups corporatius mundials que controlen els mitjans més importants. Cadascun amb les seves ideologies i interessos.  
- Trien tot el que els receptors consumiran.  
- Es reparteixen els grans ingressos publicitaris.  
- Controlen les informacions per tal de potenciar els seus beneficis,dominen: temps, lloc i forma.  
- Enfocats única i exclusivament per generar i augmentar els 	ingressos econòmics.  
- Generadors quasi únics de comunicació.  
- Oferta comunicativa molt reduïda. Pocs canals per on comunicar-se i molt generalistes (TV, radio, cine, premsa escrita, carta, fax, telèfon).  
- És totalment unidireccional, la possibilitat del individus de contestar els mitjans és quasi nul·la (cartes al director). La veu del ciutadà no té pes.  


## Comunicació després d’Obama (d.O.)
- El contingut és el rei i el ciutadà té el poder.  
- **Tria** el què, el quan, com i a on de l’acte comunicatiu. Té el poder i és el mitjà el que s’adapta a ell.  
- **Genera** continguts que competeixen 	directament amb el dels mitjans. El ciutadà es converteix en un mitjà de comunicació multidisciplinari (text, fotos, vídeos, experiències, ...).  
- **Escull** que és el que més interessa i el que pot interessar a la resta de gent.  
- **Comparteix** i crea coneixements i 	recursos amb els altres ciutadans a canvi de que ells facin lliurament el mateix.  
- Oferta comunicativa infinita. Cada persona és un element comunicatiu.  
- Internet és el context on trobar les diferents eines que permet que cada habitant del planeta pugui esdevenir una oferta comunicativa.  
- Cada aspecte de la vida quotidiana és susceptible de ser compartit.  
- La veu del ciutadà és escoltada i necessària. És necessita el “feedback” comunicatiu per sobreviure.  
- Les grans publicacions s’adapten i es centren en el client. Volen saber les seves opinions, preocupacions, desitjos.  
- Té veu i opinió. Si una cosa no li agrada té les eines necessàries per expressar-se lliurament.  
- Tot és medible i segmentable.  
- Permet adaptar el missatge i el canal a cada públic. Les persones es comuniquen una a una i trien amb qui es volen comunicar. La paraula consumidors per força com a col·lectiu i pren significat com a cada persona individual.  
- Informació infinita. Calen eines que ajudin a destriar aquella que és útil i desitjable pel ciutadà 	d’aquella que no.  
- Els ciutadans tenen un lloc a on unir-se i organitzar-se s’ha acabat el monopoli comunicatiu i la unidireccionalitat. És la sublevació de les persones que han viscut molts anys submises a la tirania dels grans grups de comunicació.  
