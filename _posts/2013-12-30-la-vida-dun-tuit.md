---
layout: post
title: La vida d'un tuit
date: 2013-12-30 11:10
---
Des de fa un any l’equip de xarxes socials de la Generalitat de Catalunya estudiem les dades d’activitat dels comptes corporatius, per millorar i optimitzar  les publicacions dels comptes que gestionem.  Una de les darreres preguntes que ens hem fet és sobre la vida d'un tuit, entenen la vida d'un tuit com el temps que aquest missatge és visible en el timeline dels nostres seguidors. Per calcular-ho hem analitzat  140.000 tuits publicats des de comptes de la Generalitat a partir de juliol de 2012, i tots els retuits que han generat. 
El retuit és l’ indicador que utilitzem per verificar si un tuit és visible  pels nostres. El primer que fem és veure el temps que transcorre des de l’hora de publicació del tuit i els retuits dels nostres seguidors. Creiem que mentres un missatge és visible i desperta interès va acumulant interaccions.

## Hores entre la publicació d’un tuit i els seus retuits

Per tenir una primera idea del temps que passa entre la publicació d’un missatge i els retuits dels subscriptors hem dibuixat  aquest primer gràfic amb l’acumulat de tots els perfils de Twitter de la Generalitat. 
S’observa com  més d’un 70% dels retuits publicats són, com a màxim, dues hores després de la publicació del tuit. A partir d’aquí la corba s’estabilitza, especialment a partir de les quatre hores. Es pot dir que  l’ordenació cronològica de Twitter provoca que el màxim impacte d’ un tuit és fins dues hores després de la seva publicació. Cosa bastant lògica per altre part, ja que els tuits més recents sempre estan a la part més visible de la plataforma.
 
![% de retuits publicats en funció del temps passat des de la publicació del tuit](/img/201312_post_tvt_dif_hores.png)

## Retuits en funció de l’hora de publicació

Un dels altres aspectes que avaluem  és si l’hora de publicació d’un tuit és rellevant a la vida d’un tuit. Realment l’hora en què publiquem un tuit fa que la seva vida sigui més llarga?

En aquest gràfic hem dibuixat el percentatge de retuits en funció del ‘hora de publicació. Per completar l’anàlisi pintem una àrea per a cada 1 de les 5 primeres hores  en què un tuit és retuitejat. Així per exemple la part blava indica l’evolució del percentatge de retuits durant la primera hora al llarg del dia. 

Veiem com la velocitat de retuits canvia en funció de l’hora de publicació dels missatges.  A les 4 del matí és quan hi ha un percentatge més baix de retuits durant les 5 primeres hores de la publicació. No sorprèn, ja que moltes persones no estan connectades en aquesta franja horària.

Aquest gràfic engloba tots els tuits dins la solució corporativa de xarxes socials de la Generalitat de Catalunya. Sense tenir en compte la seva tipologia ni els tipus de missatges que publica. Tot i això ens dona una idea aproximada sobre la vida d’un tuit en funció de l’hora de publicació.

A partir de la representació observem com hi ha dues franges horàries que es poden considerar de màxim interès. Aquestes són: entre les 7 i les 9 del matí i al vespre entre les 21 i les 23.  

![% de retuits publicats en funció de l'hora de publicació](/img/201312_post_tvt_hora_publicacio.png)  

## Retuits en funció del compte de Twitter

Fins ara hem analitzat els comptes i els seus tuits en el seu conjunt de forma uniforma. En el següent gràfic trobem  un a un els comptes de Twitter de la Generalitat de Catalunya  amb major volum de retuits per  les seves publicacions. Per cada compte tenim la barra on s’indica el percentatge de retuits publicats i cada color representa  les hores des de la seva publicació. Així per exemple tenim com el color blau indica els percentatge de retuits fets durant la primera hora, el vermell durant la segona, i així successivament.

Observem com els comptes s’organitzen per tipologia de compte. Els que reben un percentatge més alts de retuits durant la primera hora després de publicar el tuit són @rodalides i @transit, que informen de les incidències en els mitjans de transport.  És evident que el valor informatiu d’un tuit referent a problemes de transport té un interès molt elevat en un període immediat després de la seva publicació. Això fa que la vida dels seus tuits sigui molt curta, i en moltes ocasions calgui publicar un alt nombre de missatges en períodes de temps molt reduïts. Per exemple informant del tall d’una via per un accident, i la posterior normalització del servei. 

Entre els que reben més retuits durant la primera hora hi ha perfils de seguretat ciutadana com:  @emergenciescat, @012, @112 i @meteocat.
Per altra banda podem veure com perfils que informen d’altres temes menys lligats a l’actualitat immediata,  tenen una vida més llarga, ja que la seva informació es pot considerar menys lligada a l’estricta actualitat. 
 
![% de retuits publicats en funció del compte](/img/201312_post_tvt_per_compte.png) 

## El feedback:

<blockquote class="twitter-tweet" lang="en"><p>Buen análisis -&gt; RT <a href="https://twitter.com/antonigr">@antonigr</a>: <a href="https://twitter.com/search?q=%23Interessant&amp;src=hash">#Interessant</a> post &#39;La vida d’un tuit&#39; <a href="http://t.co/aEEDHkfACH">http://t.co/aEEDHkfACH</a> via <a href="https://twitter.com/gencat">@gencat</a> ac <a href="https://twitter.com/jordigraells">@jordigraells</a></p>&mdash; Manuel M. Almeida (@mmeida) <a href="https://twitter.com/mmeida/statuses/417602800819138560">December 30, 2013</a></blockquote>
<script async src="//platform.twitter.com/widgets.js" charset="utf-8"></script>

<blockquote class="twitter-tweet" lang="en"><p><a href="https://twitter.com/search?q=%23Interessant&amp;src=hash">#Interessant</a> post &#39;La vida d’un tuit&#39; <a href="http://t.co/l0W6My4WGH">http://t.co/l0W6My4WGH</a> via <a href="https://twitter.com/gencat">@gencat</a> ac <a href="https://twitter.com/jordigraells">@jordigraells</a></p>&mdash; Antoni Gutiérrez (@antonigr) <a href="https://twitter.com/antonigr/statuses/417601771305828352">December 30, 2013</a></blockquote>
<script async src="//platform.twitter.com/widgets.js" charset="utf-8"></script>

<blockquote class="twitter-tweet" lang="en"><p><a href="https://twitter.com/search?q=%23recomanar&amp;src=hash">#recomanar</a> &quot;La vida d&#39;un tuit&quot;, interessant estudi sobre l&#39;activitat dels comptes de <a href="https://twitter.com/gencat">@gencat</a> <a href="http://t.co/RtZDFK0ECM">http://t.co/RtZDFK0ECM</a> <a href="https://twitter.com/search?q=%23socialmedia&amp;src=hash">#socialmedia</a></p>&mdash; ricardcastellet (@ricardcastellet) <a href="https://twitter.com/ricardcastellet/statuses/417985417980280832">December 31, 2013</a></blockquote>
<script async src="//platform.twitter.com/widgets.js" charset="utf-8"></script>
