---
layout: post
title: Dieta digital
date: 2013-05-08 13:29
---
S'acosta l'estiu i com molts de vosaltres estic a dieta. El règim que faig no té res a veure amb el doctor Dukan, ni amb les seves receptes màgiques, que l'han enfrontat amb el col·lectiu mèdic. Estic de dieta digital.  

La dieta digital que practico té un alt component de desintoxicació. L'addicció a la informació en temps real m'ha fet dependre d'eines d'informació. El telèfon mòbil s'ha convertit en una pròtesis del meu cos. Connectat de manera permanent.  

Vull recuperar el control de la meva atenció. Ser jo qui marqui el ritme de les meves comunicacions; que les eines treballin per mi i no al rebés. De moment reduiré l'atenció a les xarxes socials a franges horàries puntuals. Racionalitzaré l'accés a internet, potenciant la lectura reflexiva especialment de blogs i de fonts escollides. Deixaré de banda molta informació prescindible.  
  
Si la darrera acció que fas abans de posar-te al llit i la primera en despertar-te  és mirar el mòbil potser també hauries de pensar-hi.  
