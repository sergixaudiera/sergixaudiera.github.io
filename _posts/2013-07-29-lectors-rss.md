---
layout: post
title: Lectors RSS
date: 2013-07-29 13:21 
comments: true
categories: [notes]
---
Amb el tancament de Google Reader, el lector d'RSS més utilitzat, comença una nova etapa en la lectura de continguts a la xarxa.
Tot i no ser el primer lector en aparèixer, el de Google havia aconseguit un gran nombre d'usuaris. Aquest fet havia anat provocant la disminució del nombre d'alternatives per llegir els continguts sindicats.

Quan l'empresa del cercador va anunciar el tancament de Google Reader per a finals de juny del 2013, molts vam ser els que ens vam preocupar. Afortunadament de seguida van sorgir un bon nombre d'empreses informant de que creien en la viabilitat dels lectors d'RSS i que en breu oferirien a tots els usuaris alternatives per llegir els seus rss.

Tot seguit presentem algunes eines per llegir RSS:

- [Feedly](http://cloud.feedly.com): una eina que ja convivia amb Google Reader, que des del tancament d'aquest ha millorat les seves prestacions considerablement. Possibilitat de llegir els continguts en diferents vistes. Disposa d'app pròpia a més d'una API oberta que permet connectar aplicacions de tercers.
- [Digg Reader](http://digg.com/reader): van ser un dels primers anunciar que crearien un lector d'RSS. Amb un disseny minimalista han aconseguit una bona alternativa. El punt negatiu és que encara no s'integra amb aplicacions mòbils.
- [The old reader](http://theoldreader.com/): lector compacte molt similar a Google Reader, poc conegut. La velocitat de càrrega és inferior a Feedly o Digg Reader.

Personalment utilitzo Feedly (per aplicacions mòbils), perquè ja disposa d'una api oberta compatible amb gReader- el meu lector mòbil de feeds, i Digg Reader quan tinc accés des del web, ja que és la interfície amb la que em sento més còmode.  

