---
layout: post
title: El renaixament digital
date: 2012-10-05 09:31
---
Des de fa un parell de setmanes, sóc un dels milers d'alumnes de Coursera. Les classes que han despertat el meu interès (Computing for Data Analysis i Social Network Analysis) compleixen, de moment,  les expectatives amb les que m’hi vaig apuntar. Tot i que no deixen de ser un conjunt de continguts que es troben per internet  de manera desordenada (n’hi ha algun que no hi sigui?).

La motivació del bateig analític és la d’aprendre a treballar de manera més científica.  Aquestes tècniques d’anàlisis de xarxes es fan servir, des de fa uns anys amb molts bons resultats, en estudis d’investigació biològica. En el moment de la comunicació en xarxa, pot ser interessant aprendre com altres persones resolen problemes a partir de l’estudi i l’observació de les dades.

Les habilitats ‘horitzontals’ necessàries d’avui són molt diferents de les que es requerien als temps en que els currículums acadèmics van ser redactats. Internet accelera la societat i és motor de canvi, pel positiu i pel negatiu. Les empreses vives, es qüestionen la seva naturalesa,  s’hibríden i exploren nous models de vida per adaptar-se al nou entorn. Aquest canvi a les persones també ens obliga a un renaixament digital. La riqueresa es genera del creuament de diferents àmbits i camps de treball.

Seguint el consell de Pere Estupinyà, rascar on no pica, començo l’immersió.
