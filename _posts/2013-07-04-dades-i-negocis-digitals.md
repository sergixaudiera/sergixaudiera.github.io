---
layout: post
title: Dades i negocis digitals
date: 2013-07-04 14:49
categories: [personal]
---
Les darreres setmanes ha saltat la polèmica amb el descobriment del programa de vigilància PRISM de l'agència de seguretat americana (NSA). Aquest programa emmagatzema dades dels usuaris de les principals plataformes socials. La notícia ha fet que la privacitat torni a ser un dels temes calents en els mitjans de comunicació.

Després de més de 20 anys de la bombolla *puntcom* encara no entenem la naturalesa de la xarxa i com es genera riquesa en aquest ecosistema. No som conscients del cost dels serveis i les infraestructures necessàries per poder oferir-nos les opcions de la xarxa. El pensament del gratis total s'ha estès perillosament, i moltes corporacions se n'aprofiten venen dades i metadades* dels usuaris.

Un exemple el vam viure quan va ser notícia que WhatsApp (WA) cobraria 1€ anual pel seu servei de missatgeria. La indignació dels usuaris va ser massiva i molts van abandonar aquest servei. Adonem-nos de l'absurd de la situació quan 5 anys abans ningú es queixava per pagar 20ct per cada SMS que enviàvem! 

Això ens obliga a pensar com volem que siguin els serveis digitals que utilitzem. Pagar per un (gran) servei com WA o els gratis total com Facebook (FB). Si optem per aquesta segona via llavors ens haurem de preguntar com pot FB mantenir la robusta infraestructura que el sustenta; parlant clar: qui i com es paguen les factures. 

metadades: són les dades inherents que es generen en realitzar qualsevol comunicació digital. Per exemple per a cada trucada telefònica a més del contingut de la trucada, es generen les següents metadades: número de telèfon de cada persona de la trucada, número de sèrie de cada telèfon, hora de la trucada, durada, localització de cada telèfon. 

Si voleu veure les metadades associades a serveis que utilitzem cada dia visiteu *A Guardian guide to your metadata*.   
