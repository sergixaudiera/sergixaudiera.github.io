---
layout: post
title: Cap a l'internet de les coses i les persones
date: 2011-11-29 23:59
categories: [personal]
---
Ara que sembla que la onada 2.0, en què per fi es connectaven persones a través d’internet, ja es comença a parlar de l’internet de les coses. En aquest procés de construir una xarxa cada vegada més intel·ligent i eficient els enllaços convencionals estan perdent pes, a favor.

En els inicis d’internet cada contingut que publicàvem a la xarxa no tenia cap dependència amb altres materials que havíem publicat amb anterioritat, la única manera de relacionar-los era a través d’enllaços. En aquell moment la navegació a internet consistia en saltar d’enllaç enllaç.

Amb l’increment de l’ús dels buscadors vam aconseguir ordenar els continguts  i accedir a ells de manera senzilla des d’un web des d’on podies buscar i entrar els continguts més rellevants dels que es trobaven a la xarxa.  Per optimitzar la presència en aquestes pàgines vam crear parts específiques del web que es comunicaven amb els buscadors i eren invisibles pels usuaris. En aquest moment apareix la febre pel SEO, a vegades inclús una manera d’alterar els resultats dels buscadors per tal de millorar el posicionament del nostre web. Aquí ja comencem a navegar segons els algoritmes dels buscadors o de l’habilitat d’alterar-lo dels creadors dels webs.

A l’era de les xarxes socials o (2.0) en què hem deixat de navegar de manera anònima, per fer identificar-nos i relacionar-nos a la xarxa, aquesta xarxa ens filtra els més interessants dels abundants continguts que hi ha a la xarxa. La navegació es centra ens les recomanacions dels nostre entorn. En aquests moments cada persona es genera el seu internet en funció de les dades de les persones amb qui decideix mantenir una relació i de les pròpies dades generades a internet.  Per exemplificar aquest moment només cal que ens fixem amb les plataformes socials com facebook o  linkedin i les recomanacions que ens fan a partir de les dades que hem generat nosaltres i la nostra xarxa.

## Connectant continguts
Fa uns temps tots els grans buscadors van agrupar-se per tal de crear un estàndard d’etiquetatge web per sobre del llenguatge de programació que permetés connectar les dades crues dels continguts entre elles i d’aquesta manera fer-les accessibles des de qualsevol eina.

Aquests estàndards es poden aplicar tan a dades de continguts web (la web semàntica) com a dades crues de serveis sensorials que generem de a vegades amb voluntat i d’altres sense saber-ho amb qualsevol dels dispositius sensorials que utilitzem en el nostre dia a dia:  nivells contaminació, viatges amb cotxe GPS, predicció meteorològica, …

Un dels propers passos d’internet és connectar  les  dades generades automàticament  amb les persones que les generen.  L’objectiu amb totes aquestes dades és la de facilitar-nos el nostre dia a dia.

Què en pensem? Aquesta hiperconnectivitat entre tots els nostres fets del dia a dia ens farà la nostra vida més senzilla? Les  recomanacions i els algoritmes d’aquests plataformes ens faran ajudaran a descobrir nous horitzons intel·lectuals o per contra ens dificultaran l’accés a noves idees i persones si només agafen com a referència els fets del passat? Aconseguirem connectar totes aquestes dades de manera intel·ligent com ja fa el cervell?
